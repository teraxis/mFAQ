Повістки
======================

Що таке повістка?
---------------

.. caution::
Законодавством України не визначено конкретних вимог до повісток. Форма повістки міститься в `Порядку організації та ведення військового обліку призовників і військовозобов'язаних <https://zakon.rada.gov.ua/laws/show/921-2016-%D0%BF#n249>`_.
  
Територіальні центри комплектування та соціальної підтримки (надалі ТЦК) мають право викликати військовозобов'язаних осіб, якщо в цьому є потреба і такий виклик передбачений законодавством.

Направлення повістка є лише одним зі способів виклику - письмовим викликом. Оскільки законодавстмо не встановлено, що виклик військовозобов'язаних осіб здійснюється виключно повісткою, то ТЦК мають право викликати також листом, по телефону, електронною поштою тощо.

ТЦК важливо довести факт здійснення та отримання виклику. Виклик повісткою дозволяє зафіксувати зміст повідомлення та зафіксувати факт отримання.

.. danger::
  Законодавством не передбачено порядку засвідчення факту вручення чи факту відмови від отримання повістки. Корінець повістки з підписом згадується лише в `п. 60 Положення про підготовку і проведення призову громадян України на строкову військову службу та прийняття призовників на військову службу за контрактом затвердженого постановою Кабінету Міністрів України від 21 березня 2002 р. № 352 <https://zakon.rada.gov.ua/laws/show/352-2002-%D0%BF#n330>`_. Дане положення стосується ``виключно`` повісток для призову громадян України на ``строкову військову службу`` і жодним чином не має відношення до мобілізації під час воєнного стану.

Висновки
~~~~~~~~~~~~~~~~~~~~~~~~~~~~~~~~
Викликати до ТЦК можуть у будь-який спосіб і такий виклик буде законний за умови, що його здійснено уповноваженою особою ТЦК. Ніхто не має права вимагати від особи отримати повістку чи підписати розписку про вручення.


Які бувають повістки?
---------------

Повістка для поставлення на облік
~~~~~~~~~~~~~~~~~~~~~~~~~~~~~~~~
.. attention::
Законодавством не визначено окремих повісток для поставлення на облік (крім повісток призовникам на строкову службу). Поставлення на військовий облік є ``ОБОВ'ЯЗКОМ``, який не потребує застосування повісток (див. `ч. 3 ст. 37 Закону України "Про військовий обов'язок і військову службу" <https://zakon.rada.gov.ua/laws/show/2232-12#n719>`_).

Відповідно до `ч. 1 ст. 22 Закону України "Про мобілізаційну підготовку та мобілізацію" <https://zakon.rada.gov.ua/laws/show/3543-12#n400>`_ громадяни зобов’язані з’являтися за `викликом` до ТЦК для взяття на військовий облік військовозобов’язаних. Виклик може бути здійснено у будь-які формі, яка дозволя довести певну інформацію до відома особи.

Такі "повістки" з незрозумілих причин почали виписувати працівники поліції та люди у військовій формі на блокпостах, на вулиці чи ще деінде. В більшості випадків, такі повістки є пробою стимулювати тимчасово переміщених осіб до викнання обов'язку щодо постановлення на військовий облік. Дійсну мету такого виклику можна з'ясувати виключно з'явившись до ТЦК.

Будь-який виклик є унікальним, які і особа, яку викликають. Комплектування ЗСУ здійснюється з урахуванням потреб в конкретних фахівцях. Нажаль, ТЦК не володіють інформацією про спеціальність та навики тимчасово переміщених осіб, тому метою виклику може бути з'ясування наскільки вказана особа потрібна для доукомплектування ЗСУ.

Потреби ЗСУ теж постійно змінюються, тому частими є випадки коли після отримання такої повістки в ТЦК особу направляють до ТЦК за його основним місцем проживання.
Якщо ж особа має професію чи навики, яких потребують у ЗСУ, то в ТЦК можуть прийняти рішення про поставлення такої особи на облік та направлення на військо-лікарську комісію для визначення її придатності за станом здоровя.

Повістка для з’явлення до військових частин або на збірні пункти ТЦК
~~~~~~~~~~~~~~~~~~~~~~~~~~~~~~~~
Такі повістки можуть вручаються будь-якій особі, яка є громадянином України та є військовозобов'язаною. В цій повістці ``не обов'язково`` повинна вказуватися причина виклику.
  
Зазвичай, в заголовку таких повісток вказують: "Повістка на мобілізацію", "Повістка для поставлення на облік", "Повістка на відправку", "Повістка на проходження військової лікарської комісії", "Повістка на призов" або просто "Повістка".
  
.. note::
Дійсна причина виклику може відрізнятися від причини, яка вказана в повістці. Це тому, що в ТЦК не спромоглися підготувати нові шаблони повісток і просто наробли копії з тих повісток, які ними видавалися в мирний час.

Мобілізація - це процес, який має чітко визначені стадії. Якщо людина ще не проходила військово-лікарську комісію, то її повинні спочатку викликати не для відправлення, а для обліку чи направлення на комісію. Якщо ж військово-лікарська комісію вже пройдена і особу визнано придатною для мобілізації, то наступна повістка може надсилатися з метою відправлення до навчального центру.


Повістка для резервістів про виклик до військових частин
~~~~~~~~~~~~~~~~~~~~~~~~~~~~~~~~
Такі повістки вручаються виключно резервістам з метою оперативного доукомплектування Збройних Сил України та інших військових формувань в особливий період.
(див. `ч. 4 ст. 30-1 Закону України "Про військовий обов'язок і військову службу" <https://zakon.rada.gov.ua/laws/show/2232-12#n1349>`_).

.. note::
Відповідно до `абз. 4 ч. 1 ст. 1 Закону України "Про мобілізаційну підготовку та мобілізацію" <https://zakon.rada.gov.ua/laws/show/3543-12#n23>`_ воєнний стан вважається особливим періодом.

Хто може виписувати повістки?
---------------
Виклик, а відтак і виписування повістки, здійснюється ``виключно`` територіальним центром комплектування та соціальної підтримки (крім окремих категорій громадян). Всі інші суб'єкти здійснюють лише сприяння організації мобілізації.

.. attention::
    Виписування повістки працівником поліції чи будь-якою іншою особою, яка не є уповноваженою особою територіального центру комплектування та соціальної підтримки - є незаконним присвоєнням повноважень та підробкою офіційного документу.

Хто може вручати повістки?
---------------
В `п. 8 указу Президента України "Про загальну мобілізацію" <https://zakon.rada.gov.ua/laws/show/69/2022#Text>`_ чітко зазначено, що місцевим органам виконавчої влади у взаємодії з територіальними центрами комплектування та соціальної підтримки, за участю органів місцевого самоврядування та із залученням підприємств, установ та організацій усіх форм власності, фізичних осіб - підприємців доручається ``організувати`` та ``забезпечити`` в ``установленому порядку`` своєчасне оповіщення і прибуття громадян, які призиваються на військову службу, прибуття техніки на збірні пункти та у військові частини.

.. attention::
    Тому їх завдання полягає лише у сприянні, а не у здійсненні виклику чи виписуванні повісток.

Сприяння може полягати у наданні відомостей про мешканців чоловічої статі віком від 18 до 60 років, забезпечення друку та розсилання повісток, забезпечення транспорту тощо.

Так, `пунктом 65 Порядку організації та ведення військового обліку призовників і військовозобов'язаних <https://zakon.rada.gov.ua/laws/show/921-2016-%D0%BF#n249>`_ передбачено, що житлово-експлуатаційні організації, інші організації або підприємства та установи, що здійснюють експлуатацію будинків ``сповіщають`` військовозобов'язаних про виклик до районних (міських) територіальних центрів комплектування та соціальної підтримки ``шляхом вручення`` повісток та забезпечують прибуття за викликом.


Яка відповідальність за відмову від отримання повістки?
---------------

.. note::
    Відповідальність за відмову від отримання повістки не передбачена. Оскільки має значення не отримання повістки, а ігнорування виклику - розпорядження територіального центру комплектування та соціальної підтримки.

Яка відповідальність за нез'явлення на виклик?
---------------

Оскільки виклик може здійснюватися з різних причин, то і відповідальність може бути різною.

Ухилення від поставлення на облік
~~~~~~~~~~~~~~~~~~~~~~~~~~~~~~~~
За ухилення від військового обліку може наставати адміністративна або кримінальна відповідальність.

Адміністративна відповідальність
""""""""""""""""""
Якщо особа прігнорувала вимоги `ч. 3 ст. 37 Закону України "Про військовий обов'язок і військову службу" <https://zakon.rada.gov.ua/laws/show/2232-12#n719>`_ і в `семиденний` строк після прибуття до нового місця проживання не стала на військовий облік, то її можуть притягнути до адміністративної відповідальності передбаченої `ч. 1 ст. 210 Кодексу України про адміністративні правопорушення <https://zakon.rada.gov.ua/laws/show/80731-10#n2429>`_ та накласти штраф в розмірі від тридцяти до п'ятдесяти неоподатковуваних мінімумів доходів громадян.

Кримінальна відповідальність
""""""""""""""""""
Якщо військовозобов'язаний вступереч попередження керівника територіального центру комплектування та соціальної підтримки не став на військовий облік, то таку особу можуть притягнути до кримінальної відповідальності відпвідно до `ч. 1 ст. 337 Кримінального кодексу України <https://zakon.rada.gov.ua/laws/show/2341-14#n2339>`_ у вигляді ``штрафу від трьохсот до п’ятисот неоподатковуваних мінімумів доходів громадян`` або ``виправними роботами на строк до одного року``.

Ухилення від прибуття для відправлення
~~~~~~~~~~~~~~~~~~~~~~~~~~~~~~~~
Після проходження військово-лікарської комісії відбувається оформлення мобілізаційного розпорядження. Вказаний документ підвтверджує, що особа є такою, що мобілізована до складу ЗСУ.

З моменту вручення мобілізаційного о розпорядження особа вважається зобов'язаною приступити до служби в ЗСУ.

Кримінальна відповідальність
""""""""""""""""""
.. caution::
    За ухилення від призову на військову службу під час мобілізації передбачена кримінальна відповідальність згідно `ч. 1 ст. 336 Кримінального кодексу України <https://zakon.rada.gov.ua/laws/show/2341-14#n2336>`_ у вигляді позбавленням волі на ``строк від трьох до п’яти`` років.
