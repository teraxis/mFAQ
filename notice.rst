Повістки
======================

Що таке повістка?
---------------
.. note::
  Законодавством України не визначено конкретних вимог до повісток. Повістка є формою повідомлення, які направляються територіальним центром комплектування та соціальної підтримки (надалі ТЦК) військовозобв'язаним особам.
  
Направлення повістка є лише одним зі способів виклику - письмовим викликом. Викликати військовозобов'язаного можуть також листом, телефоном, електронною поштою тощо. 
ТЦК важливо довести факт отримання виклику, тому при отриманні повістки часто вимагають розписатися про її отримання.

.. note::
  Оскільки затвердженої форми розписки не існує, то і корінця про вручення теж не існує. Корінець повістки з підписом згадується лише в `п. 60 Положення про підготовку і проведення призову громадян України на строкову військову службу та прийняття призовників на військову службу за контрактом затвердженого постановою Кабінету Міністрів України від 21 березня 2002 р. № 352 <https://zakon.rada.gov.ua/laws/show/352-2002-%D0%BF#n330>` _. Вказание положення стосується лише повісток для призову громадян України на ``строкову військову службу``.

Висновки
~~~~~~~~~~~~~~~~~~~~~~~~~~~~~~~~
Викликати до ТЦК можуть у будь-який спосіб і такий виклик буде законний за умови, що його здійснено уповноваженою особою ТЦК. Форми повістки чи корінця про її отримання законодавством не визначено, тому будь-які вимоги про їх підписання чи засвідчення відмови від підписання теж не встановлено законодавством.


Які бувають повістки?
---------------

Повістка для резервістів про виклик до військових частин 
~~~~~~~~~~~~~~~~~~~~~~~~~~~~~~~~
Такі повістки вручаються виключно резервістам з метою оперативного доукомплектування Збройних Сил України та інших військових формувань в особливий період.
(див. `ч. 4 ст. 30-1 Закону України "Про військовий обов'язок і військову службу" <https://zakon.rada.gov.ua/laws/show/2232-12#n1349>` _).

.. note::
  Відповідно до `абз. 4 ч. 1 ст. 1 Закону України "Про мобілізаційну підготовку та мобілізацію" <https://zakon.rada.gov.ua/laws/show/3543-12#n23>` _ воєнний стан вважається особливим періодом.
  
Повістка для з’явлення до військових частин або на збірні пункти ТЦК
~~~~~~~~~~~~~~~~~~~~~~~~~~~~~~~~
Такі повістки вручаються будь-які особі, яка є громадянином України та є військовозобов'язаною. В цій пвістці може ``не вказуватися`` причина виклику. 
  
В заголовку таких повісток вказують будь-що: "Повістка на мобілізацію", "Повістка для поставлення на облік", "Повістка на відправку", "Повістка на проходження військової лікарської комісії", "Повістка на призов" або просто "Повістка".
  
.. note::
Дійсна причина виклику може відрізнятися від причини, яка вказана в повістці. Це тому, що в ТЦК не спромоглися підготувати нові шаблони повісток і просто наробли копії з тих повісток, які ними видавалися у мирний час.

Мобілізація - це процес, який має чітко визначені стадії. Якщо знати стадії мобілізації, то можна визначити дійсну причину виклику. Якщо людина ще не проходила ВЛК, то її викликають не для відправлення, а для обліку чи направлення на ВЛК.

Повістка для поставлення на облік
~~~~~~~~~~~~~~~~~~~~~~~~~~~~~~~~
.. note::
Законодавством не визначено окремих повісток для поставлення на облік (крім повісток призовникам на строкову службу). Поставлення на військовий облік є ``ОБОВЯЗКОМ``, який не потребує застосування повісток (див. `ч. 3 ст. 37 Закону України "Про військовий обов'язок і військову службу" <https://zakon.rada.gov.ua/laws/show/2232-12#n719>` _).

Відповідно до `ч. 1 ст. 22 Закону України "Про мобілізаційну підготовку та мобілізацію" <https://zakon.rada.gov.ua/laws/show/3543-12#n400>` _ громадяни зобов’язані з’являтися за `викликом` до ТЦК для взяття на військовий облік військовозобов’язаних. Такий виклик може бути в будь-які формі.

Такі повістки почали видавати працівники поліції та люди у військовій формі на блокпостах, на вулиці чи ще деінде. Дійсну мету такого виклику можна з'ясувати виключно з'явившись до ТЦК. 

В більшості випадків, такі повістки є пробою стимулювати тимчасово переміщених осіб до викнання обов'язку щодо постановлення на військовий облік. 

Будь-який виклик є унікальним, які і сама особа, яку викликають. Комплектування ЗСУ здійснюється з урахуванням потреб в конкретних фахівцях. Нажаль, ТЦК не володіють інормацією про спеціальність та навики тимчасово переміщених осіб, тому метою виклику може бути з'ясування наскільки вказана особа потрібна для доукомплектування нею ЗСУ. 

Потреби ЗСУ теж постійно змінюються, тому частими є випадки коли після отримання такої повістки в ТЦК особу направляють до ТЦК за його основним місцем проживання.
Якщо ж особа має професію чи навики, яких потребують у ЗСУ, то в ТЦК можуть прийняти рішення про поставлення такої особи на облік та направлення на військову лікарську комісію для визначення її придатності за станом здоровя.

Хто може вручати повістки?
~~~~~~~~~~~~~~~~~~~~~~~~~~~~~~~~
---------------
